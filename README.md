# Terytoria (Unity 2018.2.19f1)

## Koncepcja grywalizacji wspierającej procesy geopartycypacji z wykorzystaniem rzeczywistości rozszerzonej.

Projekt zrealizowany w ramach pracy magisterskiej (Wydział Elektroniki i Technik Informacyjnych, Politechnika Warszawska) na kierunku informatyka.\
\
Streszczenie:\
Celem pracy magisterskiej było opracowanie i przetestowanie rozwiązania które byłoby w stanie efektywnie wspierać ogólnie pojętą partycypację społeczną w planowaniu przestrzennym. Realizacja celu zakładała użycie technologii informacyjnych związanych z grywalizacją oraz rzeczywistością rozszerzoną. W ramach pracy nad zagadnieniem został wytworzony prototyp potencjalnego rozwiązania. Wyniki jego testowania pozwoliły zbadać efektywność proponowanego systemu.
	Praca została podzielona na trzy główne etapy. Pierwszym z nich była analiza kontekstu teoretycznego zagadnienia. Przestudiowanie literatury o tematyce związanej z tematem problemu badawczego pozwoliło skonsolidować wiedzę ogólną w rozdziałach 1 oraz 2. Informacje zawarte w tych fragmentach pracy stanowią podstawę teoretyczną dalszej, praktycznej części zagadnienia.
	Kolejnym etapem realizacji pracy było opracowanie koncepcji oraz implementacja prototypu systemu wspierającego procesy partycypacji społecznej w planowaniu przestrzennym. Rozdział 3 zawiera opis ogólnej idei rozwiązania, a rozdział 4 - szczegółowe wyjaśnienie procesu zaprojektowania i wytworzenia prototypu systemu. Opracowane oprogramowanie działa w oparciu o techniki grywalizacji oraz technologię rzeczywistości rozszerzonej.
	Trzecim, a zarazem ostatnim etapem przygotowania pracy był aspekt badawczy. W rozdziale 5 opisano przebieg testowania prototypu systemu w zamkniętej grupie testowej. Opis zawiera również analizę wyników badania oraz wnioski. Rozdział 6 stanowi podsumowanie pracy magisterskiej. Całkowitą treść uzupełniają dwa dodatki które dotyczą prototypu potencjalnego rozwiązania. Odniesienia do ich fragmentów zostały umieszczone w tekście pracy.\
\
Google Play: https://play.google.com/store/apps/details?id=com.pkoszele.terytoria

Obecny obszar rozgrywki:\
![arenaMaps](https://user-images.githubusercontent.com/7419494/62731585-cea3b380-ba22-11e9-8997-d0b6812fa82a.png)
